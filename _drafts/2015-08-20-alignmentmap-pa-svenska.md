---
layout: post
title: Alignment Maps På Svenska
share: y
---

För några dagar sedan läste jag på <a href="http://martinfowler.com/" target="_blank">Martin Fowlers blog</a> en post av <a href="http://www.sriramnarayan.com/" target="_blank">Sriram Narayan</a> om något som han kallar för <a href="http://martinfowler.com/bliki/AlignmentMap.html" target="_blank">Alignment maps</a>.

Jag uppmuntrar er verkligen till att läsa den ursprungliga <a href="http://martinfowler.com/bliki/AlignmentMap.html" target="_blank">posten</a>, för konceptet är lika enkelt som det är brilliant! Förenklat går det ut på att mappa och visualisera affärsresultat till åtgärdspunkter hos IT så att verksamheten kan se hur deras affärsbehov omsätts till åtgärder samt att hjälpa IT att få och behålla fokus på de affärsbehov som deras arbete är tänkt att adressera.

För att Alignment maps ska få ett brett genomslag i Sverige tror jag att det är viktigt att översätta och arbeta in fungerande svenska termer som både verksamhet och IT kan enas om och en övergripande beskrivning av konceptet, det här är mitt lilla bidrag till det arbetet.

Innan jag kan beskriva konceptet mer i detalj är vi i behov av att översätta de engelska termer som skaparna använder så att det finns något att prata om.


| Engelsk term        |   <->  | Svensk översättning  |
| -------------:      |:------:| :-----|
| Alignment Map	      | 	   | Harmoniseringskarta |
| Business Outcomes   |        | Affärsresultat |
| IT Outcomes         |        | IT-resultat |
| IT Initiatives      |        | IT-initiativ |
| Action Items        |        | Åtgärdspunkter |


## Introduktion till Harmoniseringskartor

I stora drag har en IT-strategi till uppgift att stödja affärsstrategin och se till att IT-resultaten mappar till önskade affärsresultat. Harmoniseringskartor är ett sätt att visualisera anpassningen av pågående och kommande åtgärder inom IT med affärsresultat i verksamheten. Det finns inga restriktioner för vilka resultat eller åtgärder en karta kan innehålla utan det enda som förutsätts är att IT på något sätt ska genomföra en åtgärd som kan vara t.ex. nyutveckling, rättningar eller kanske förändra infrastrukturen.

Utvecklingsgrupper använder harmoniseringskartor för att förstå vilka affärsresultat deras dagliga arbete är tänkt att förbättra. Affärs- och IT sponsorer använder dem för att förstå hur det pågående arbetet förhåller sig till de affärsresultat de bär intresserade av.

En harmoniseringskarta har fyra kolumner som fungerar som en logisk nedbrytning (vänster till höger), från det övergripande målet till varje enskild åtgärdi mindre och mindre delardetaljeringsgrader:

- Affärsresultat
- IT-resultat
- IT-initiativ
- Åtgärdspunkter

### Den logiska nedbrytningen

- Affärsresultat kan stödjas (helt eller delvis) av en eller flera IT-resultat. 
- Varje IT-resultat kan åstadkommas genom ett eller flera IT-initiativ.
- Varje IT-initiativ realiseras genom en eller flera åtgärdspunkter.

För att en harmoniseringskarta inte ska bli en pappersprodukt är det viktigt att varje 'box' har en ägare som sponsrar resultatet eller åtgärden samt en ledare som säkerställer framdrift. Beroende på typ av resultat eller åtgärd kan ägaren vara en produktägare, arkitekt eller linjechef.

Om du vill kommentera detta inlägg eller komma i kontakt med mig så gör det gärna på Twitter <a href="https://twitter.com/larsbarkman" target="_blank">@larsbarkman</a>